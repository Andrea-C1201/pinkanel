- Telecamera: più sono i frame, più la definizione è alta, meglio è. Le prestazioni con una 720p 30 fps sono mediocri, la velocità massima/media non è analizzabile in quanto ad un gioco sostenuto la palla fa fatica ad essere visualizzata. Con una telecamera ad alta definizione si potrà aver maggior dettaglio nelle immagini per un più facile rilevamento della pallina; una capacità di scattare un maggior numero di frame per secondo permetterà di avere più possibilità di rilevare la pallina nell'unità di tempo. Tutto ciò aumenterà la precisione di rilevamento della pallina, quindi il calcolo della velocità massima/media.
- Elaboratore: una telecamera più prestazionale rilascerà un enorme quantitativo di dati, che un semplice Raspberry non riuscirebbe a elaborare. L'ideale sarebbe un buon computer con una buona capacità di elaborazione. Nella migliore delle ipotesi, l'elaboratore potrebbe dover analizzare 200 frame in FullHD+ al secondo, dovendo far partire 4 thread differenti: camera, riconoscimento pallina, seriale e rendering. Tutto ciò necessita di un buon elaboratore.
- Campo: migliorare le circostanze aiuterebbe di molto la telecamera e l'elaboratore; l'ideale potrebbe essere un campo nero con una pallina gialla, così da renderla perfettamente visibile alla telecamera. Il pincanello potrebbe avere un alloggio per l'unità elaboratrice alla sua base, con un display per il settaggio delle impostazioni e del programma. Una struttura in metallo è necessaria per l'alloggiamento della telecamera in alto. A suo supporto potrebbe essere installata una plafoniera con luci a led e superficie opaca così da evitare riflessioni, in questo modo si potrà assicurare un'ottima illuminazione sempre. Il campo del pincanello stesso converrebbe esser opaco per evitare riflessioni. Conveniente potrebbe essere l'acquisto di un pincanello senza oggetti di forma circolare simile a quella della pallina per evitare il loro rilevamento. Devono essere contemplati anche i due alloggi alla base delle due porte per i sensori ad ultrasuoni che dovranno essere collegati all'arduino, esso collegato all'elaboratore: il pincanello dovrà poter supportare ciò.
